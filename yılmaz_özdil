Onlar konuşur AKP yapar.
CHP milletvekili Özgür Özel, meclis kürsüsünden konuştu, Soma’da facia geliyor diye haykırdı, araştırma komisyonu kurulması için önerge verdi, MHP’yle HDP destekledi, AKP oylarıyla reddedildi, gelmiş geçmiş en ağır madenci katliamı yapıldı.

*

MHP milletvekili Sinan Oğan, meclis kürsüsünden konuştu, Musul düştü, Musul başkonsolosluğumuz IŞİD tarafından sarıldı diye haykırdı, AKP milletvekilleri “hadi ordan be, delilin var mı delilin” diye laf attı, Ahmet Kiziroğlu tee New York’taydı, Musul’da her türlü önlemi aldık dedi, tarihin en ağır diplomatik kepazeliği yaşandı.

*

Muhalefet partileri uyardı, elalemin iç savaşına karışmayalım denildi, sayın hükümetimiz güldü geçti, “Esed’in iki haftalık ömrü kaldı, gerekirse üç saatte Şam’a gireriz” dedi, iki milyon Suriyeli bize girdi.

*

CHP ve MHP, Süleyman Şah türbesi IŞİD’e mi bırakılıyor diye sordu, Tayyip Erdoğan ateş püskürdü, “Süleyman Şah türbesinin IŞİD tarafından kuşatıldığı iddiası külliyen uydurma” dedi, boş sandukalar tanklara yüklendi, vatan toprağı terkedildi, götün götün kaçıldı.

*

Durmuş Yılmaz konuştu, merkez bankasına faiz konusunda baskı yapılmasının yanlış olduğunu söyledi, yapısal sorunların kısa vadeli faiz silahıyla çözülemeyeceğini anlattı, Tayyip Erdoğan sinirlendi, sen işine bak dedi, Amerikan doları tarihin en yüksek seviyesine çıktı.

*

Makine mühendisleri odası uyardı, “ikinci dünya savaşından kalma dandik vagonlarla hızlı tren olmaz, ısrar edilirse facia olur” dedi.
İstanbul Tabipler Odası, Mecidiyeköy’deki kule inşaatıyla alakalı olarak üç ay önceden tweet attı, “maalesef yarın öbür gün bu inşaatlarda 8-10 işçi kardeşimizi kaybedeceğiz” dedi.
TEMA vakfı bir sene önceden rapor hazırladı, “Ermenek’te yeraltı suları 20 metre derinlikte, maden ocağı 138 metre derinlikte, buraları derhal kapatın, yoksa işçiler boğulacak” dedi.

*

Reklamda doğru söylüyorlar…

*

Onlar konuşur.
AKP yapar!

Eyy ayakkabı kutusu sen nelere kadirsin
Şule Nazlıoğlu Erol.
Avukat.

*

Balyoz kumpasıyla içeri tıkılan 14 subayın savunmasını üstlenmişti. Biri, deniz kurmay albay Murat Özenalp’ti. Mamak askeri cezaevinde kahrından beyin kanaması geçirdi, rahmetli oldu.
Ali Tatar, Kaşif Kozinoğlu, Kuddusi Okkır, Berk Erden… Asrın iftirası can almaya devam ediyordu.

*

En trajik mevzuları bile çok çabuk unuttuğumuz için, şimdi dinlemesi kolay geliyor ama, çok zor günlerdi. En başta şerefli (!) basınımız, herkesin ödü patlıyordu. Tayyip Erdoğan önüne geleni darbeci, ergenekoncu ilan ediyor, aman bana bulaşmasın diye, kimsenin gıkı çıkmıyordu. “Biri” bi şey yapmalıydı.

*

Şule Nazlıoğlu Erol giydi cübbesini, dünya hukuk tarihinde ilk kez, Anayasa Mahkemesi’nin önünde “adalet nöbeti” başlattı. Hani bazen tek bir kişi bile dünyayı değiştirebilir derler ya… İşte o tek bir kişi, bu mangal yürekli kadındı.

*

Gece gündüz, yağmur ayaz demedi, karar çıkana kadar 24 saat aralıksız orada bekledi. Ne pankart, ne yaygara, ne basın açıklaması… Sadece orada durdu.

*

Korku bulaşıcıdır ama, cesaret de bulaşıcıdır… Tarihte örneği görülmemiş bu pasif direniş, tarihte örneği görülmemiş ölçüde destek buldu.

*

Tek tek yazmaya kalksam, değil bu köşeye, gazeteye sığmaz… Türkiye Barolar Birliği, İstanbul Barosu, Ankara Barosu, Atatürkçü Düşünce Derneği, Türkiye Gençlik Birliği, Öğretim Elemanları Derneği, Fenerbahçeliler Derneği, CHP-MHP milletvekilleri, İşçi Partisi genel başkanı Doğu Perinçek, eski bakan Yaşar Okuyan, anayasa mahkemesi eski başkanı Yekta Güngör Özden, genelkurmay eski başkanı Işık Koşaner, devlet sanatçısı Ayten Gökçer, sıradan yurttaşlar, onbinlerce insan “adalet nöbeti”ne katıldı. Bu yürekli kadının yanında durdu.

*

Balyoz’la alakalı kelime bile yazmaktan korkan basın, anayasa mahkemesinin önünden canlı yayınlar yapmaya başladı. Beş senedir yaratılamayan farkındalık, adalet nöbeti sayesinde, sadece 46 günde yaratıldı. Ve, hapisane kapıları açıldı.

*

Şimdi sıkı durun…

*

Hukukun yüzakı olan avukat Şule Nazlıoğlu Erol, terör ve örgütlü suçlar savcılığı tarafından “Ergenekon şüphelisi” olarak ifadeye çağırıldı!

*

Evet, yanlış okumadınız.
Ergenekon’a monte etmişler.

*

Üstelik, sadece onu değil…
Ergenekon davasının mücadeleci avukatlarından Turgut Kazan ve Vural Ergül’ü de monte etmişler. Onları da “şüpheli” sıfatıyla ifadeye çağırdılar.

*

Ve, şimdi daha sıkı durun…

*

“Ergenekon şüphelisi” olarak ifadeye çağırılması muhtemel “on bin kişi” var!

*

Çünkü… Uyap’a işlenmemiş, kaydu kuydu olmayan, ama altında savcı-hakim mührü bulunan 400 küsur klasör dolusu soruşturma dosyası ortaya çıktı. Bu 400 küsur klasörde, Ergenekon üyesi olduğu iddiasıyla hakkında soruşturma başlatılan yaklaşık 10 bin kişi bulunuyor.

*

Soruşturmalar 17/25 Aralık’tan önce başlatılmış… 17/25 Aralık patlayınca neticelenmemiş… Yeni gelen savcılar, gönderilen savcıların dosyalarını devraldı, ismi geçenleri tek tek ifadeye çağırıyor, prosedürü tamamlıyor.

*

(Öyle isimlerden bahsediliyor, kulaklarınıza inanamazsınız. Kimseyi rencide etmeyelim, zamana bırakalım. İfadeye çağrılanlar, açıklamak isterse kendisi açıklasın.)

*

Görünen o ki… Ayakkabı kutuları yakalanmasaydı, içerdekiler çıkamayacaktı, binlerce kişi daha Ergenekon’dan içeri tıkılacaktı.

*

Bir başka deyişle… “Paraları sıfırla” duyulmasaydı, şimdi “çok safmışız” ayaklarına yatanlar hiç istifini bozmayacak, yaklaşık on bin kişinin daha Ergenekon’dan tutuklanmasına göz yumacaktı.

Muz cumhuriyeti
Dokuz kişiydiler. Biri ekip lideriydi. Biri askeri tabip. İkisi pilot, biri uçak teknisyeni. Diğer dördü silahlı-silahsız saldırı uzmanıydı. Etimesgut askeri havaalanında buluştular. Ekip lideri “arkadaşlar” dedi, “ailelerinize telefon edin, bir süre görüşemeyeceğinizi söyleyin, Tanrı yardımcımız olsun.”

*

Özel uçağa bindiler. Antalya’ya gittiler. Karpuzkaldıran askeri tesislerine yerleştiler. Uçağın kuyruğundaki Türk Bayrağı ve kimliğini gösteren işaretler kapatıldı. Üç gün sonra, vakit tamam… Tekrar havalandılar.

*

Ekip lideri pasaportları dağıttı. Fotoğraflar gerçek, geriye kalan tüm bilgiler sahteydi. İşadamı kimliğinde görünüyorlardı. İyi de, hangi ülkeye gidiyorlar, neyin ticaretini yapıyorlar? Ekip lideri hariç, hiçbiri bilmiyordu. Sadece “Afrika’ya gittikleri” söylenmişti. Kendi aralarında şakalaşıyorlardı, “muz cumhuriyetinden geldiğimize göre, herhalde muz tüccarıyız” diyorlardı!

*

Altı saat uçtular, piste tekerlek koydular. Terminal binasında “welcome to Entebbe international airport” yazısını gördüler. Uganda’daydılar. Tee 23 sene evvel Filistinli korsanlar tarafından kaçırılan ve İsrail komandoları tarafından basılan Air France uçağının enkazı hala oradaydı.

*

Başkent Kampala’da The Windsor Lake Victoria Hotel’e yerleştiler. Beklediler. Dört gün sonra… Ekip lideri odaları tek tek aradı, lobide buluştular. O ana kadar gizlenen görevi açıkladı: “Kenya’ya gidiyoruz, bebek katilini alacağız!”

*

Entebbe’ye geldiler, tam pasaport kontrolüne girerken, bi telefon… Görev ertelendi. Otele geri döndüler. Sabrın sınırlarını zorlayan bekleyiş başladı. Artık ne yapacaklarını biliyorlardı ama, bu sefer de saatler geçmek bilmiyordu. Ya görev iptal edilirse? Ya bu kadar yakınken elleri boş dönerlerse?

*

Üç gün, üç sene gibi geçti. Nihayet beklenen an geldi. Bindiler, Nairobi Jomo Kenyatta Havalimanı’na indiler. Uçakta bekleyeceklerdi. Paket, kendi ayağıyla gelecekti. Pilot kuleye bilgi verdi: “İki saat sonra havalanacağız, rota Hollanda.”

*

Ekibin Hollandalı’ya benzeyen sarışın mavi gözlü elemanı merdiven başına çıktı. Pilot, sağ motoru çalıştırdı. Üç otomobillik konvoy, aprona hışımla daldı, uçağın yanında zınk diye durdu. Hollanda’ya gidiyorum zanneden paket, indi. Hollandalı (!) gülümseyerek başıyla selamladı. Paket koşar adım merdivenleri tırmanırken, sol ve kuyruk motorları çalıştırıldı, kapı kapandı.

*

“Abdullah Öcalan, memlekete hoşgeldin!”

*

Paket’i Bandırma’da teslim ettiler, tekrar havalandılar, başladıkları yere, Etimesgut’a indiler. MİT müsteşarı hangarda bekliyordu, tek tek kucakladı, duygusal bir konuşma yaptı. Çankaya Köşkü’ne götürdü. Cumhurbaşkanı Demirel, kahramanları Pembe
Köşk’te, Atatürk’ün makam odasında karşıladı.

*

“Sizlerle hatıra fotoğrafı çektiremiyorum. Çok gizli bir görevi başarıyla ifa ettiniz. Şartlar, bundan sonra da gizliliğin korunmasını gerektiriyor. Sizleri bir fotoğraf karesinde buluşturmanın sakıncalı olduğunu düşünüyorum” dedi.

*

Birer kol saati hediye etti.

*

Saatlerin arkasında “TC Cumhurbaşkanı, 18.2.1999” yazıyordu.

*

Bu zorunlu gizlilik, tırışkadan efsaneler, köfteden kahramanlar yarattı. Sadece dokuz kişiydiler ama, neredeyse dokuz bin kişi o uçakta bulunduğunu ima etti.

*

Halbuki kanıt belliydi.
O saatler kimdeyse, uçakta onlar vardı.

*

Ve, o saatlerden birinin sahibi rahmetli oldu.
Gazetelerde haber yapıldığı için, artık yazabiliriz…
“Abdullah Öcalan, memlekete hoşgeldin” diyen ekip lideri, bordo bereli albay Abdullah Soyluoğlu’ydu.

*

TSK’dan MİT’e geçmişti. Kıbrıs’tan güneydoğu’ya sayısız kozmik görevde bulunmuş, hiçbirini şahsi ikbali için kullanmamış, sıradışı hayatına rağmen sıradan kalmayı başarmış bir vatan evladıydı. İki tane mantar tabancası patlatanlar bile 22 tane kitap yazarken… Gerçek “efsane albay”ın adını, rahmetli oluncaya kadar duyan olmadı.

*

Karakterini özetleyebilmek için tek örnek vereyim… Hastalandı. Öğretmen eşi ve iki kızı, tembihliydi. Asla kimseden iltimas istemeyeceklerdi. Herhangi bir emekli vatandaş gibi, devlet hastanesine gittiler. Vaziyet kötüydü, akciğerde, beyinde tümör… İlerlemişti, derhal ameliyat gerekiyordu, yoğun bakımda yer yoktu. Madem subaysınız, Haydarpaşa Gata’ya gidin dediler, gönderdiler.

*

Gata’ya geldiler, yoğun bakımda yer yoktu!

*

Cumhuriyet tarihinin en önemli görevlerinden birini gerçekleştirmiş olan efsane albay, acil serviste, bir sedyede yatıyordu. Eşi, kızı çaresizce başında bekliyordu.

*

Hani devamlı sallarız ya, “vatan sana minnettar” filan… İşte buydu.

*

Neyse ki, Gata komutanı tesadüfen acil servise geldi, tesadüfen gördü, yoğun bakımda yer yaratıldı. Ama maalesef, ameliyat edilemeden vefat etti. Çünkü, ailesine bile yük olmak istememişti, hastalığının nereye varacağını biliyordu, üzülmesinler diye son dakikaya kadar ailesine bile söylememişti. Kasım ayında, baba ocağında, Konya Seydişehir’in Gökhüyük köyünde toprağa verildi.

*

Ondan geriye bir büyük onur mirası, bir de madalya gibi kol saati kaldı.

*

Ve bugün, Öcalan’la pazarlığa oturan MİT’in haline bakınca, bakanların koluna takılan saatlere bakınca… Diyorum ki, hakikaten “kahin” gibi adamlarmış.

*

“Muz cumhuriyetinden geliyoruz” derken, aslında ne kadar da haklılarmış!

Eyy ayakkabı kutusu sen nelere kadirsin
Şule Nazlıoğlu Erol.
Avukat.

*

Balyoz kumpasıyla içeri tıkılan 14 subayın savunmasını üstlenmişti. Biri, deniz kurmay albay Murat Özenalp’ti. Mamak askeri cezaevinde kahrından beyin kanaması geçirdi, rahmetli oldu.
Ali Tatar, Kaşif Kozinoğlu, Kuddusi Okkır, Berk Erden… Asrın iftirası can almaya devam ediyordu.

*

En trajik mevzuları bile çok çabuk unuttuğumuz için, şimdi dinlemesi kolay geliyor ama, çok zor günlerdi. En başta şerefli (!) basınımız, herkesin ödü patlıyordu. Tayyip Erdoğan önüne geleni darbeci, ergenekoncu ilan ediyor, aman bana bulaşmasın diye, kimsenin gıkı çıkmıyordu. “Biri” bi şey yapmalıydı.

*

Şule Nazlıoğlu Erol giydi cübbesini, dünya hukuk tarihinde ilk kez, Anayasa Mahkemesi’nin önünde “adalet nöbeti” başlattı. Hani bazen tek bir kişi bile dünyayı değiştirebilir derler ya… İşte o tek bir kişi, bu mangal yürekli kadındı.

*

Gece gündüz, yağmur ayaz demedi, karar çıkana kadar 24 saat aralıksız orada bekledi. Ne pankart, ne yaygara, ne basın açıklaması… Sadece orada durdu.

*

Korku bulaşıcıdır ama, cesaret de bulaşıcıdır… Tarihte örneği görülmemiş bu pasif direniş, tarihte örneği görülmemiş ölçüde destek buldu.

*

Tek tek yazmaya kalksam, değil bu köşeye, gazeteye sığmaz… Türkiye Barolar Birliği, İstanbul Barosu, Ankara Barosu, Atatürkçü Düşünce Derneği, Türkiye Gençlik Birliği, Öğretim Elemanları Derneği, Fenerbahçeliler Derneği, CHP-MHP milletvekilleri, İşçi Partisi genel başkanı Doğu Perinçek, eski bakan Yaşar Okuyan, anayasa mahkemesi eski başkanı Yekta Güngör Özden, genelkurmay eski başkanı Işık Koşaner, devlet sanatçısı Ayten Gökçer, sıradan yurttaşlar, onbinlerce insan “adalet nöbeti”ne katıldı. Bu yürekli kadının yanında durdu.

*

Balyoz’la alakalı kelime bile yazmaktan korkan basın, anayasa mahkemesinin önünden canlı yayınlar yapmaya başladı. Beş senedir yaratılamayan farkındalık, adalet nöbeti sayesinde, sadece 46 günde yaratıldı. Ve, hapisane kapıları açıldı.

*

Şimdi sıkı durun…

*

Hukukun yüzakı olan avukat Şule Nazlıoğlu Erol, terör ve örgütlü suçlar savcılığı tarafından “Ergenekon şüphelisi” olarak ifadeye çağırıldı!

*

Evet, yanlış okumadınız.
Ergenekon’a monte etmişler.

*

Üstelik, sadece onu değil…
Ergenekon davasının mücadeleci avukatlarından Turgut Kazan ve Vural Ergül’ü de monte etmişler. Onları da “şüpheli” sıfatıyla ifadeye çağırdılar.

*

Ve, şimdi daha sıkı durun…

*

“Ergenekon şüphelisi” olarak ifadeye çağırılması muhtemel “on bin kişi” var!

*

Çünkü… Uyap’a işlenmemiş, kaydu kuydu olmayan, ama altında savcı-hakim mührü bulunan 400 küsur klasör dolusu soruşturma dosyası ortaya çıktı. Bu 400 küsur klasörde, Ergenekon üyesi olduğu iddiasıyla hakkında soruşturma başlatılan yaklaşık 10 bin kişi bulunuyor.

*

Soruşturmalar 17/25 Aralık’tan önce başlatılmış… 17/25 Aralık patlayınca neticelenmemiş… Yeni gelen savcılar, gönderilen savcıların dosyalarını devraldı, ismi geçenleri tek tek ifadeye çağırıyor, prosedürü tamamlıyor.

*

(Öyle isimlerden bahsediliyor, kulaklarınıza inanamazsınız. Kimseyi rencide etmeyelim, zamana bırakalım. İfadeye çağrılanlar, açıklamak isterse kendisi açıklasın.)

*

Görünen o ki… Ayakkabı kutuları yakalanmasaydı, içerdekiler çıkamayacaktı, binlerce kişi daha Ergenekon’dan içeri tıkılacaktı.

*

Bir başka deyişle… “Paraları sıfırla” duyulmasaydı, şimdi “çok safmışız” ayaklarına yatanlar hiç istifini bozmayacak, yaklaşık on bin kişinin daha Ergenekon’dan tutuklanmasına göz yumacaktı.
Dans edeceğine bi fatiha oku…
Asrın lideri, kadınların protesto dansına sinirlendi, “bu ne biçim iştir yaa, ölüm karşısında dans etmek nedir, bunun kültürümüzdeki yeri nedir, ateş düştüğü yeri yakar, Özgecan’ın ailesine bir başsağlığı dile, biliyorsan bir fatiha oku” dedi.

*

Danıştay basıldı, Mustafa Yücel Özbilgin öldürüldü, herkes Kocatepe Camisi’ne gitti, asrın lideri cenazeye katılmak yerine, Antalya’ya Ak Gençlik Şöleni’ne gitti. Aslında aileye başsağlığı dileseydi, biliyorsa bi fatiha okusaydı, iyiydi.

*

Aktütün basıldı, 15 şehit vardı, memleket yastaydı, cenazelerin toprağa verildiği gün, akp milletvekili oğluna stadyumda sünnet düğünü yaptı, akp’nin ulaştırma bakanı kirve oldu, akp logolu pasta kesip, davul zurnalarla halay çektiler. Aslında ailelere başsağlığı dileselerdi, biliyorlarsa bi fatiha okusalardı, iyiydi.

*

Afyon’da cephanelik patladı, 25 şehit vardı, şehitler henüz morgdayken, akp’nin valisi akp’nin generaline törenle sucuk hediye etti, “hayat devam ediyor, acımız var diye ara mı verelim” dedi, akp’nin sözcüsü destekledi, “yadırganacak bir şey yok, lokum bile ikram edilir, kahkahalarla gülselerdi yadırgardım” dedi. Aslında ailelere başsağlığı dileselerdi, biliyorlarsa bi fatiha okusalardı, iyiydi.

*

(Akp milletvekili takvimde başka gün kalmamış gibi, oğluna 10 Kasım’da düğün yaptı. “11 Kasım’da akp kongresi var, 12 Kasım’da boş düğün salonu bulamadık” dedi. Geriye kalan 362 gün, düğün için uygun değildi demek ki…)

*

Reyhanlı havaya uçuruldu, tarihimizin en ağır terör saldırısıydı, 53 insanımız hayatını kaybetti. O gece… Akp milletvekili oğluna düğün yaptı, tbmm başkanımız, bakara makaracı bakanımız ve anayasa mahkemesi başkanımızla birlikte 1500 davetli katıldı. Akp milletvekili duygularını twittera döktü, “yaşanan olay düğünümüzün tadını kaçırdı” diye yazdı. Aslında ailelere başsağlığı dileseydi, biliyorsa bi fatiha okusaydı, iyiydi.

*

Soma’da tarihimizin en ağır maden katliamı yaşandı, 301 işçimiz hayatını kaybetti, milletin ağlamaktan gözlerine kan oturmuştu, cenazeler toprağa verilirken, akp’liler akp milletvekilinin kızının düğünündeydi, akpli çevre bakanı twitter adresinden düğünün fotoğraflarını yayınlayıp, “kadim dostumuz muhyettin beyin mutluluğunu paylaştık” diye yazdı. Memleket karalar bağlamışken, mutluluk paylaşıyorlardı. Düğün fotoğraflarının başköşesinde -bilmiyorum mutluluk gözyaşı döktü mü- bülent arınç vardı. Aslında ailelere başsağlığı dileselerdi, biliyorlarsa bi fatiha okusalardı, iyiydi.

*

(Gazze’de kan gövdeyi götürürken, Filistin devlet başkanı Mahmud Abbas, Türkiye’ye geldi. Adamı kolundan tutup, asrın liderinin iftarına götürdüler. Bülent Ersoy, Işın Karaca, Alişan, Ece Erken, Soner Sarıkabadayı, Metin Şentürk, Orhan Gencebay, Mustafa Sandal, Cengiz Kurtoğlu, Yavuz Bingöl, Sinan Özen, İzzet Yıldızhan’la birlikte oturttular. Gazze’de ölü sayısı iki bini geçmişken, Bülent Ersoy’la yan yana poz verdirdiler, kahkahalar eşliğinde selfie çektirdiler. Aslında adama bi başsağlığı dileselerdi, biliyorlarsa bi fatiha okusalardı, iyiydi.)

*

Askeri konvoya pusu kuruldu, 10 şehit vardı, cenazelerin toprağa verildiği gün, asrın lideri cenazelere katılmak yerine, atladı uçağa, eşini, kızlarını, damadını, Ajda Pekkan’ı Sertab Erener’i Muazzez Ersoy’u yanına aldı, Somali’ye gitti, “burada insanlık test ediliyor, vicdanlara sesleniyorum” dedi, Ajda’yla Sertab Erener apronda “moral dansı” yaptı… “Mini eteği giyip soyunup laik sistemin ahlaksızlaştırdığı sapıklar tarafından tacize uğrayınca bas bas bağırmayacaksın” diyen, kanaat önderi(!) akp türkücüsü Nihat Doğan da oradaydı. Aslında, şehit ailelerine başsağlığı dileselerdi, biliyorlarsa bi fatiha okusalardı, iyiydi.

*

Taziyeye gidip, cenaze sahiplerini yumruklayan dünyadaki ilk ve tek kişi, asrın lideri… Kadınlara yönelik şiddetten bahsederken bile kadınlara hakaret edeceğine, biliyorsa bi fatiha okuyup sussaydı, daha iyiydi.
İyi hal…
Musallat olduğu hamile kadını boğarak öldürüp “mahkemede kravat taktığı için” iyi hal indirimi alan var.
Aşkına karşılık vermeyen genç kızı benzinle yakarak, ormana gömüp “mahkemeye takım elbiseyle geldiği için” iyi hal indirimi alan var.
Tecavüz ederken suçüstü yakalanıp, “yarım kaldı” indirimi alan var.
İlaçla bayıltarak tecavüz edip “meğer eski sevgilisiymiş” indirimi alan var.
“Tecavüz sırasında bağırdığını duyan olmamış, bağırsaydı duyulurdu, bağırmadıysa rıza göstermiş sayılır” indirimi alan var.
Kızına tecavüz edip “kızın ruh sağlığı bozulmadı” raporuyla indirim alan var.
Tecavüz edip, hamile bırakıp “zaten bakire değildi” indirimi alan var.
İlişki teklifini reddeden talihsizi, sopayla döve döve öldürüp “zaten travestiydi” indirimi alan var.
Eşini delik deşik edip “tayt giyiyordu” indirimi alan var.
Doğrayıp, buzdolabına koyup “piercing takıyordu” indirimi alan var.
“Tanımadığı insanlara sokakta saati sorarak cilve yaptı” indirimi alan var.
Cayır cayır yakıp “çok sık banyo yapıyordu, şüphelendim” indirimi alan var.
Gırtlağını kesip “benden izinsiz çarşıya alışverişe gitti” indirimi alan var.

*

Televizyondaki kadın programında “babam bana tecavüz etti” diyen kızını öldürüp… “Babasını kamuoyunda mahcup etti” indirimi alan var.

*

Kadının göğsünden girip sırtından çıkan 26 santimlik bıçağın “öldürücü olmadığı”na dair rapor getirip… 37 defa saplamasına rağmen, indirim alan var.

*

Kastamonu’da herifin biri kadıncağızı devamlı dövüyordu, o gece gene döverken belindeki tabancayı düşürdü, kadın aldı, tetiğe bastı, herif öldü, kadına “17 sene” verdiler… İstanbul’da eşini tabancayla vurup öldüren herife “10 sene” verdiler!

*

(Kadıncağız mahkemeye “kravat takıp” gelseydi, iyi halden indirim alırdı. Kravat takıp, takım elbise giymediği için, erkeklerden yedi sene fazla ceza aldı.)

*

Akp’nin kadın-erkek adaleti bu “hal”deyken, hala ne diyor Ahmet Kiziroğlu?
Kadına uzanan eller kırılsın filan…
Hadi ordan len!

Vali
Adana valisi vatandaşa “gavat” dedi. Afyon valisi, 25 şehit morgta yatarken, genelkurmay başkanına sucuk hediye etti. Siirt valisi, ABD başkanı Obama’ya İngilizce tweet attı, “ben Türkiye’denim, Siirt valisiyim, sizi seviyorum, hayatınız ve başkanlığınız çok başarılı, ben de sizin gibi olmayı umut ediyorum” dedi.

*

Kayseri valisi, 30 Ağustos resepsiyonunda 10’uncu yıl marşı yerine, Akp’nin seçim şarkısını çaldırdı. Amasya valisi, 29 Ekim resepsiyonunu pastanede yaptı. İzmir valisi, 9 Eylül resepsiyonuna katılmadı, onun yerine, Akp il başkanının kızının düğününe gitti. Bursa valisi, Denizli valisi, Balıkesir valisi, valilik tabelalarındaki TC’yi kaldırdı.

*

Şırnak valisi, Apo’yu tebrik etti, “ciddi gayretleri olan Abdullah Öcalan’ı takdirle karşılıyorum” dedi. Kilis valisi, Aktütün karakolundaki 15 şehidimizi toprağa verdiğimiz gün, Akp milletvekilinin oğlunun sünnet düğününe katıldı, Akp amblemli pasta kesti. Amasya valisi “bu memleketi kazanırken çok şehitler verdik, kaybederken de mutlaka şehitlerimiz olacaktır” dedi.

*

Elazığ valisi “Amerika başkanının karşısında hazır duran başbakan istemiyorum, van münüt diyen başbakan istiyorum” dedi. Kırklareli valisi “Demokrat parti’nin CHP’yi kapatmaması en büyük talihsizlik” dedi.

*

İlkokul çocuklarına bedava süt dağıttılar, onbinlerce çocuk hastanelik oldu. Diyarbakır valisi “sütten değil, psikolojik” dedi. Sivas valisi “zehirlenme değil, süt biraz bozuk” dedi. Konya valisi “zehirlenmediler, etkilendiler” dedi. Edirne valisi “açlıktan mideleri bulanmıştır” dedi.

*

Isparta valisi özel uçakla Kayseri’ye gitti, Kayseri valisiyle birlikte kuaför açılışı yaptılar. Osmaniye valisi pastane açılışı yaptı, “Osmaniyemiz gün geçtikçe büyüyor, yeni yeni markalar için cazip hale geliyor, pastanemizin her şeyin en güzeline layık olan Osmaniye halkına en iyi imkanları sunacağına inanıyorum, pastanemizin Osmaniye şubesinin sahibi İclal hanımefendiye teşekkür ediyorum” dedi, kurdeleyi kestikten sonra, İclal hanımefendiyle birlikte pastaneyi gezdi, pastalar hakkında bilgi aldı. Manisa valisi, Turgutlu ilçesine hayırlı olması dileğiyle, şalgam suyu dükkanının açılışını yaptı. Mardin valisi, resmi incelemeler için gittiği Nusaybin’de elektronik mağazasının açılışını yaptı. Çorum valisi, Çankırı valisi, Afyon valisi, üçü birden Osmancık’ta market açılışı yaptı, kurdeleyi üçü aynı anda kesti. Nevşehir valisi, umumi tuvalet açılışı yaptı, tuvaletin kurdelesini törenle kestikten sonra, tuvaletleri ve lavaboları inceledi.

*

Afyon valisi, kokteylli tören düzenleyerek 6’ncı icra dairesinin açılışını yaptı. Yani bi havayi fişek fırlatmadıkları kaldı… Akp iktidara geldiğinde Afyon’da sadece 2 tane icra dairesi vardı, vatandaşın borçları hacizleri patladı, kokteylle 6’ncı açıldı.

*

Volvo jipi olan valiye, bi tane de Mercedes S320 aldılar. Mercedes’i Volvo’su Mitsubishi jipi olan valiye, Volkswagen minibüs aldılar. Land Cruiser jipi olan valiye, BMW 735 aldılar. Mercedes S320’si ve Toyota jipi olan valiye, Audi Q7 aldılar. Mercedes’i Hyundai jipi olan valiye, Volvo aldılar. Mercedes’i olan valiye, Audi A8 aldılar. Mercedes’i Mercedes jipi Nissan’ı olan valiye, bi tane Volvo aldılar, üstüne bi tane de Audi A6 aldılar.

*

“İcabında sayın valim, atlayacaksın kamyonun şoför mahalline sen gideceksin, kömürü sen vereceksin” lafını duyar duymaz, Elazığ valisi atladı kamyona, götürdü, kendi elleriyle kömür torbası taşıdı. Iğdır valisi “elbette iktidarın valisiyiz” dedi. Aydın valisi “utanılacak sıkılacak bi şey değil, hükümetin valisi olmaktan şeref duyarım” dedi. Muş valisi, cila süngeri getirtti, ayakkabısı tozlanan sağlık bakanının ayakkabısını silmeye kalkıştı. Akp gaztecisi “ne istediniz de vermedik” diye sitem ederek, Fethullah Gülen’e sordu: “2004’ten önce kaç valiniz vardı, 2004’ten bu yana kaç valiniz oldu?”

*

Üniversite oyunları için 100 trilyon liraya yaptırılan kayakla atlama kulelerinde heyelan oldu, Erzurum valisi “reklamın kötüsü olmaz, tanıtım oldu” dedi. Tekirdağ valisi, iftar sofrasında Coca Cola’yı protesto etti, Fanta içti, küçük bi pürüz vardı, Fanta’yı zaten Coca Cola üretiyordu.

*

Ordu valisi, ayakta işemenin “itikadımıza ters” olduğunu söyledi, camilerdeki pisuvarları söktürdü. Artvin valisi “müslüman Türk kültürünün yaşandığı bir tek yaylalarımız kaldı, oraları da mı turizme açalım” diye itiraz etti. Giresun valisi, ilkokulların mezuniyet törenleriyle ilgili genelge yayınladı, kız öğrencilerin eteklerinin diz kapağını örtecek boyda olmasını, kesinlikle kolsuz ve askılı bluz giydirilmemesini istedi.

*

En son… Edirne valisi, ilkokul çocuklarına bedava süt dağıttı, süt kampanyasının sloganını karatahtaya Arapça yazdı.

*

Akp’nin çıkarmaya çalıştığı iç güvenlik yasası, valileri “sıkıyönetim komutanı” haline getiriyor, savcıların yetkisini bile valilere devrediyor.
Ne kadar güvenli olacağımızı, varın siz hesap edin gari!
Suikast filan…
Fuat Avni’yle Umut Oran yazışıyormuş, Fuat Avni “hocaefendi emir verdi, Sümeyye’ye suikast yapacağız, ABD’den katil ayarladık, Tayyip kızıyla uğraşırken siz de seçimi kazanacaksınız, aman ha seçimi mutlaka kazanın ki, ABD’ye İsrail’e mahcup olmayalım, tamam mı koçum” demiş, Umut Oran da “peki abi” demiş.

*

Havuz medyası günlerdir bunu yazıyor.

*

Tel tel dökülen bu yalan haber hakkında, sorulması gereken soru şudur… Neden Umut Oran? Onca muhalif milletvekili arasından, hedef tahtasına niye o oturtuldu? Sümeyye üzerinden itibarsızlaştırmak için neden o seçildi?

*

Buyrun okuyun…

*

Tayyip Erdoğan’ın kızı Sümeyye, 17 Aralık 2013 tarihinde Ankara’daki ikametlerinin bulunduğu Subayevleri semtinden saat 08.01’de kendisine ait 530 826XXXX numaralı cep telefonuyla Bilal’in kullandığı 533 167XXXX numaralı cep telefonunu arayıp, 14 saniyelik görüşme yaptı mı?
Bu görüşmenin üzerine Tayyip Erdoğan, saat 08.02’de Ankara Subayevlerindeki ikametinde bulunduğu sırada 536 065XXXX numaralı telefondan İstanbul Kısıklı’da bulunan Bilal’le 240 saniyelik görüşme yaptı mı?
Bilal aynı gün İstanbul Üsküdar Emniyet Mahallesi ve Bulgurlu’dayken 530 364XXXX numaralı telefonundan Ankara Subayevleri’ndeki Tayyip Erdoğan’ı arayarak, saat 08.12’de 73 saniyelik, 11.17’te 160 saniyelik görüşme yaptı mı?
Tayyip Erdoğan, İstanbul’daki paraların sıfırlanmasına yardımcı olması ve paraların dağıtılacağı adreslerin listesini vermesi için, kızı Sümeyye’ye aynı gün acilen İstanbul’a gitmesi talimatını verdi mi?
Aynı gün, THY’nin sabah saat 9’daki İstanbul uçağına yetişmek için Esenboğa Havalimanına hareket eden Sümeyye, Akyurt kavşağındayken saat 08.53’te 505 215XXXX numaralı telefonundan koruma polisi T. Acar’ı aradı mı?
Sümeyye ve T. Acar, THY’nin TK2123 sefer sayılı uçağıyla 17 Aralık 2013 günü sabah saat 9’da İstanbul’a birlikte gittiler mi?
Sümeyye business class 01F numaralı koltukta, T. Acar ise 01D numaralı koltuklarda mı uçtular? TK2123 sefer sayılı bu uçuşta, eski bakanlardan Koray Aydın’ın da 2D numaralı koltukta seyahat ettiği doğru mudur?
Sümeyye’nin paraları sıfırlama işlemine yetişip yetişmediğini merak eden Tayyip Erdoğan, aynı gün saat 10.31’de 530 155XXXX numaralı telefonundan İstanbul Bağcılar İstoç Oto Center bölgesinde bulunduğu sırada, kızı Sümeyye’yi arayıp 82 saniyelik görüşme yaptı mı?
Bu görüşmenin ardından Sümeyye saat 11.05’te Kısıklı’da bulunan Bilal’i arayarak, paraları sıfırlamaya başlayabileceklerini bildirdi mi?
Gün içersindeki gelişmeleri Ankara ve Konya’da takip eden Tayyip Erdoğan, gün boyunca Bilal’le saat 11.17, saat 11.44, saat 15.40 ve saat 23.15’te görüştü mü?
İstanbul başsavcılığı, İstanbul emniyet müdürlüğüne, 15 Aralık 2013 ve sonrasındaki telefon dinleme, izleme, sinyal bilgileri kayıtlarını yoketme talimatını neden verdi?
Türkiye İletişim Başkanlığı (TİB) üzerinden, üç GSM şirketine benzeri biçimde, kayıtlarının silinmesi talimatı verildi mi?

*

İçinde cevaplarını barındıran bu sorular… “Paraları sıfırla” tapesi çıktıktan sonra, Umut Oran tarafından TBMM Başkanlığı’na verilen soru önergesiydi.

*

Adres adres, saniyesi saniyesine aktarılan sinyal bilgileri… Tayyip Erdoğan’la Bilal arasındaki telefon görüşmelerinin “gerçek” olduğunun kanıtıydı.

*

Önergeyi tekrar okuyun lütfen.
Tam seçim arifesinde muhalefete kumpas kurmaya çalışanların… Sümeyye üzerinden itibarsızlaştırmak için neden Umut Oran’ı seçtiğini görürsünüz.

*

Sümeyye hakkında herhangi bir savcılık işlemi yok ama… Sümeyye’nin 17 Aralık’taki telefon trafiğinin göbeğinde olduğunu belgeleyen kişi, Umut Oran’dı.
Özelkurmay başkanı
Necdet Özel döneminde, terörist tanık oldu, genelkurmay başkanı terörist oldu.

*

Amerika Birleşik Devletleri, ikinci dünya savaşında Avrupa’dan Afrika’ya Atlantik’ten Pasifik’e kadar yerkürenin her yerinde savaştı, 45 general ve amiral kaybetti. Türkiye Cumhuriyeti, Necdet Özel döneminde, mermi sıkmadan, 58 general ve amiral kaybetti.

*

Necdet Özel döneminde irticaya bulaştığı için bir kişi bile ordudan atılmadı, 122 Atatürkçü albayın general-amiral olma hakkı elinden alındı, 237 Atatürkçü subay, darbeci-casus filan diye tasfiye edildi.

*

Genelkurmay’ın evsahipliğinde yapılan geleneksel 30 Ağustos resepsiyonu, Necdet Özel döneminde akp’nin cumhurbaşkanına devredildi.

*

Necdet Özel döneminde, Türkiye’nin dinleme ve istihbarat konusunda en donanımlı kurumu Genelkurmay Elektronik Sistemler Komutanlığı, tüm ekibi ve teçhizatıyla birlikte, MİT’e devredildi.

*

Genelkurmay başkanlığının resmi internet sitesindeki “Anıtkabir ziyaretçi sayısı” bölümü… Yani, Anıtkabir’i gün gün kaç kişinin ziyaret ettiğini gösteren istatistik, Necdet Özel döneminde kaldırıldı.

*

Harp Akademileri Komutanlığı’nın mezuniyet töreninde, tarihte ilk defa, Necdet Özel döneminde iftar verildi.

*

Akp gaztecileri, silahlı kuvvetlere açık açık “rezil, ahlaksız, tecavüzcü, salak, kepaze, tiksindirici, iğrenç, pislik, ahmak, kafatasçı, namussuz, yalancı, vatan haini, millet düşmanı, lekeli, onursuz, beyinsiz, korkak, katil, dinsiz” dedi… Bunlara gıkını bile çıkarmayan Necdet Özel, varlığıyla onur duyduğumuz Bekir Coşkun’a “hakaret davası” açtı.

*

Necdet Özel döneminde savaş uçağımız düşürüldü, pilotlarımız şehit edildi, Necdet Özel “savaş çıkaracak halimiz yok herhalde” dedi.

*

Cephanelik patladı, 25 şehit morgda yatarken… Akp valisi “tanıtım potansiyeli olan popüler kişi” dediği Necdet Özel’e törenle sucuk hediye etti, Necdet Özel hiç istifini bozmadı, poz vererek sucuğu aldı.

*

Necdet Özel döneminde, askeri üssümüzden bayrak indirildi.

*

Necdet Özel döneminde, Mahsum Korkmaz heykeli dikildi.

*

Necdet Özel döneminde, şehit babası hapse mahkum edildi.

*

Necdet Özel döneminde, Necdet Özel’i eleştiren generallerin ve hatta o generallerin eşlerinin orduevlerine girişi yasaklandı.

*

Herkes Suudi kralının Tayyip Erdoğan’la Abdullah Gül’e taktığı madalyayı konuşuyor ama, aynı kral aynı madalyadan Necdet Özel’e de taktı. Ayrıca… Necdet Özel’e nazar değmesin diye “Maaşallah” isimli at hediye etti.

*

Necdet Özel döneminde, Kuveyt askeri ataşesi, Ankara’nın göbeğinde F16 pilotu kurmay yarbayın ağzını burnunu kırdı, yanına kâr kaldı.

*

Necdet Özel döneminde, 17/25 savcılarının verdiği gözaltı talimatı, jandarma tarafından yerine getirilmedi. Necdet Özel “bakan çocuklarının evine dışardan para sayma makinesi yerleştirildiğini, sanki orada bulunmuş gibi bi hava yaratıldığını” söyledi.

*

Necdet Özel döneminde vatan toprağı terkedildi, alenen kaçıldı.

*

Necdet Özel, CHP’ye dava açtı, MHP aleyhinde yazılı açıklama yaptı.

*

Genelkurmay deniyor ama…
Özelkurmay başkanıdır.
Emekliye ikramiye caiz mi?
Akp’nin yanlış politikaları sonucunda Türkiye’ye gelen Suriyelilere, şu ana kadar 5.5 milyar dolar harcandı.
*
Ne demişti Ali Babacan… “Libya’ya 300 milyon dolar yardım gönderdik. 100 milyon dolar 1100 kilogram ediyor, uçak muçak düşer diye hepsini vermedim, 10 milyon dolar gönderdik, 100 kilogram tutuyordu, gerisini burada elden teslim ettik.”
*
Gazze’nin inşası için yardım toplandı, Türkiye 200 milyon dolar ödedi. Filistin’e yaptığımız toplam yardım 1.5 milyar doları geçti.
*
Türkiye, şeriatçı Mursi’nin cumhurbaşkanı seçildiği dönemde, Mısır’daki Müslüman Kardeşler’e tiko para 2 milyar dolar verdi.
*
Türkiye’nin Afrika ülkelerine sadece bir senede dağıttığı para 3.5 milyar doları aştı.
*
Türkiye, teee ABD’nin Oregon eyaletinde yaşayan Kızılderililere 200 bin dolar gönderdi iyi mi… Washington’a direkt uçuş başlatan Türk Hava Yolları, ilk seferinde, Apaçi, Novajo, Cheyenne ve Mohikan kabilelerinden 17 şefi İstanbul’a getirdi, ağırladı, gezdirdi.
*
Türkiye sırf geçen sene yaptığı 4.5 milyar dolarlık yardımla, ABD ve İngiltere’nin ardından “en çok yardım yapan üçüncü ülke” oldu. Elaleme para saçma konusunda petrol zengini Arap ülkelerine bile tur bindirdik, küresel yardım raporunda “en cömert ülke” seçildik.
*
Tayyip Erdoğan’a 500 milyon dolara Ak Saray yaptırıldı. 1150 küsur odalı… Klozet maliyeti 600 bin lira. Altın işlemeli bardakların tanesi bin lira. Camları ithal, ABD’den getirildi. Elektrik, su, doğalgaz, bahçe masrafı aylık 21 milyon lira. Senelik temizlik masrafı 104 milyon lira.
*
250 odalı ilave rezidans yapılacak. Çocukları torunları ata binsin diye manej yapılacak. Taze yumurta yesin diye, bıldırcın kümesi yapıldı.
*
İstanbul’da otursun diye Vahdettin Köşkü tahsis edildi. Dolmabahçe Sarayı’nı Beylerbeyi Sarayı’nı Yıldız Sarayı’nı kullanıyor. Dört tane uçağı vardı, 185 milyon dolara yeni uçak alındı. Savarona’yla geziyor.
*
Sorma ver parası… Örtülü ödenekten 7 milyar lira harcadı.
*
Dünyada görmediği yer kalmadı, 95 ülkeye gitti. 315 defa yurtdışı seyahati yaptı. 12 senedir iktidarda, 2.5 senesini yurtdışında geçirdi. Geceliği 20 bin dolarlık otellerde kalıyor, üstüne harcırah alıyor.
*
Huber Köşkü sanırsın Abdullah Gül’ün babasının malıdır, emekli olduğundan beri orada oturuyor. Fitre 10 lira, diyanet işleri başkanına 1 milyon liraya Mercedes alındı. Devletimizin makam araçları her sene 2 milyar liralık benzin yakıyor. Milletvekillerinin odaları yenilendi, mobilyalara 4 milyon lira harcandı. Ayakkabı kutusunda para, yatak odasında kasalar yakalandı, faiziyle iade edildi. “Adam kim, yiğit kim” denilen Ahmet Kiziroğlu’nun başbakan olmadan önce oturduğu villaya, aylık 46 bin lira kira ödeniyordu.

*

CHP, emeklilere iki maaş ikramiye vereceğini açıkladı. Aynı Ahmet Kiziroğlu isyan etti. “Kimin cebinden veriyorsun? Nasıl veriyorsun? Nereden bulacaksın bu parayı? Gelecek nesillerin mirasını mı harcayacaksın?” dedi.
*
Yerden göğe kadar haklı.
*
Öbürlerini tenzih ediyorum… Hâlâ bu akp’ye oy veren emeklilere, değil ikramiye, maaş bile vermemek lazım.
Asgari ücret 50 lira olsun
Trafoya kedi kaçması caizdir.
Kktc cumhurbaşkanı, bizim cumhurbaşkanımızın yanında muhtar bile olamaz.
Ak saray bülbül yuvası kadardır.
Tayyip Erdoğan Brad Pitt’ten daha yakışıklıdır, Angelina Jolie kendisinden o kadar etkilenmiştir ki, Vietnamlı evlatlığına Recep adını verecektir.
1 dolar aslında 1 liradır.
Yaşasın, Surinam’a vize kalktı.
Bilal TEOG sınavına girse, rahat rahat Oxford’u kazanır.
İzmir ilçe yapılsın.
Üçüncü köprüye cami yapılsın.
Marmaray’a imam hatip açılsın.
Süperlig şampiyonunu kamuoyu araştırma şirketleri belirlesin.
TC’nin adı Osmanlı cemahiriyesi olsun.
Köşe yazarları köşeli olmasın.
Oval olsun.

*

Pek yakında Sözcü gazetesi bile anca bu şekilde yayın yapabilir.

*

Çünkü…
Zat-ı şahanenin canını sıktılar
diye hakimlerin tutuklanması, dünyanın sonudur.

*

Verdiği karar yüzünden, darbe döneminde bile hakim tutuklanmadı.
Hakimler bundan böyle, ağır cezalık mevzulardan vazgeçtik, en basit tekzip davalarında bile iktidar aleyhine hüküm veremez.

*

Ulusalcıların içten içe sevinmesi, kumpasçılar cezalandırılıyor zannedilip, hakimlerin tutuklanmasına sessiz kalınması “hukuki hipermetropi”dir.
İleriyi gördüğünü sanıp, burnunun ucunu görememektir.

*

Netice itibariyle, ben ufak ufak pozisyon alayım da, ayağınız alışsın bari…
Asgari ücreti 1500 lira yapmak, vatana ihanettir.
İtikadımıza göre iki bayram arasında emekliye maaş verilmez, bunlar zerdüşttür.
